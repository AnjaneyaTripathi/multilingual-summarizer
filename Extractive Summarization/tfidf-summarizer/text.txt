भारत और साउथ अफ्रीका के बीच जोहान्सबर्ग में आज दूसरे टेस्ट के तीसरे दिन का खेल शुरू हो गया है। दूसरी पारी में भारत ने 2 विकेट खोकर 101 रन बनाए हैं। चेतेश्वर पुजारा और अजिंक्य रहाणे रन पर नाबाद हैं। यह पारी इन दोनों बल्लेबाजों के लिए अग्नि परीक्षा के समान है। दोनों के टेस्ट करियर पर तलवार लटकी हुई है। टीम इंडिया की लीड 68 रनों की हो गई है। मैच का लाइव स्कोर देखने के लिए यहां क्लिक करें भारतीय टीम ने तीसरे दिन की शुरुआत में पिच पर हैवी रोलर लेने का फैसला किया है। इससे शुरुआती 30 से 45 मिनट तक पिच के क्रैक दब सकते हैं और बल्लेबाजों को असमान उछाल से कम परेशानी हो सकती है। हालांकि, बाउंस और सीम मूवमेंट का चैलेंज बरकरार रहेगा। दिग्गज कमेंटेटर सुशील दोषी से सुनिए इस टेस्ट मैच का एनालिसिस दूसरे दिन के आखिरी सेशन में पुजारा-रहाणे ने संभाला मोर्चा दोनों सलामी बल्लेबाज के आउट होने के बाद आउट ऑफ फॉर्म चल रहे पुजारा और रहाणे ने मोर्चा संभाला। इन दोनों के बीच अब तक 41 रनों की पार्टनरशिप हो चुकी है। पुजारा ने सबको हैरान करते हुए 83 के स्ट्राइक रेट से बल्लेबाजी की है। आज इन दोनों खिलाड़ियों से बड़ी पारी की उम्मीद होगी। अगर ये दोनों बल्लेबाज चलते हैं तो टीम इंडिया मजबूत स्थिती में आ जाएगी। साउथ अफ्रीका के खिलाफ जोहान्सबर्ग टेस्ट मैच की पहली पारी में पुजारा पुजारा 3 रन बनाकर और रहाणे बिना खाता खोले पवेलियन लौट गए थे। वहीं, साउथ अफ्रीका को अपने तेज गेंदबाजों से उम्मीद होगी कि वो जल्द से जल्द भारतीय बल्लेबाजों को आउट करें। जनवरी 2021 से पुजारा ने 15 टेस्ट मैचों में महज 27.11 की औसत से बनाए हैं। शतक एक भी नहीं। वहीं, रहाणे ने और भी खराब औसत (19.95) से बल्लेबाजी की है। इनके नाम भी कोई शतक नहीं है। आज इन दोनों को लगातार उनकी बल्लेबाजी को लेकर हो रही आलोचना का भी जवाब देना होगा।