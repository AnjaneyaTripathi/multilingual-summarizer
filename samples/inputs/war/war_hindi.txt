रूस-यूक्रेन युद्ध (Russia Ukraine War) अब तीसरे विश्व युद्ध (Third World War) की तरफ बढ़ता दिखाई दे रहा है| 
रूस ने अपने और यूक्रेन के बीच आने वालों को धमकी दी है तो वहीं, अमेरिका ने भी सख्त चेतावनी के साथ कहा है कि अंजाम बहुत बुरा होगा| 
रूस को कीमत चुकानी होगी| ब्रिटेन और दूसरे देश भी रूस के खिलाफ खड़े हैं| रूस और यूक्रेन के बीच जंग के पीछे की वजह इस बार NATO को माना जा रहा है| 
NATO यानी North Atlantic Treaty Organization, जिसे साल 1949 में शुरू किया गया था| यूक्रेन NATO में शामिल होना चाहता है लेकिन रूस ऐसा नहीं चाहता| 
यह जानना जरूरी है कि आखिर इस विवाद की जड़ क्या है? सोवियत संघ के जमाने में कभी मित्र रहे ये प्रांत दो देश बनने के बाद एक दूसरे के शत्रु क्यों बन गए हैं?
यूक्रेन की सीमा पश्चिम में यूरोप और पूर्व में रूस से जुड़ी है| 1991 तक यूक्रेन पूर्ववर्ती सोवियत संघ (USSR) का हिस्सा था| 
अलग होने के बाद भी यूक्रेन में रूस का प्रभाव काफी हद तक दिखाई देता था| यूक्रेन की सरकार भी रूसी शासन के आदेश पर ही काम करती थी| 
लेकिन, बिगड़ती अर्थव्यवस्था, बढ़ती महंगाई और अल्पसंख्यक रूसी भाषी लोगों के बहुसंख्यक यूक्रेनी लोगों पर शासन ने विद्रोह की चिंगारी सुलगा दी|